La teoria dei bioritmi ha dedicato sempre grande attenzione anche ai problemi di affinita' tra individui.
Grazie a queste osservazioni si e' potuto constatare che due persone il cui ciclo emozionale segue le stesse fluttuazioni avranno per tutta la vita la stessa disposizione ai sentimenti, all'ottimismo e la stessa sensibilita'. Vivranno insieme fasi di carica e di scarica e questo fatto li portera' ad avere una grande affinita' emozionale.
Ne La teoria dei bioritmi, gli alti e bassi nel corso di una vita pubblicato nel 1959, Hugo Max Gross dedica parecchi capitoli alla spiegazione delle corrispondenze nei matrimoni e nella altre occasioni di relazioni tra persone e mette a punto un metodo di valutazione basato sulle percentuali di affinita' tra i cicli.
Il metodo di valutazione di compatibilita' parte dalla considerazione che due individui con due cicli identici hanno la massima affinita' con una percentuale pari al 100%.
Poiche' il caso di minore corrispondenza si verifica nella situazione opposta, ossia quando lo scarto equivale alla meta' del ciclo, dando a questa condizione una percentuale pari a 0%, ne consegue che per ogni giorno di discordanza l'affinita' diminuisce di una percentuale pari a 100 / i giorni del ciclo X 2.
La percentuale di affinita' diminuira' quindi dell'8,70% nel ciclo fisico, del 7,14% nel ciclo emozionale e dell'6,06% nel ciclo intellettuale per ogni giorno di differenza tra i cicli.
Conseguentemente minore sara' la percentuale, neno elevata sara' la percentuale di affinita'.
Calcolata la compatibilita' ciclo per ciclo, potra' poi essere definita una media che ci dara' la percentuale di affinita' complessiva.
Generalmente va considerata buona una percentuale media superiore al 50%. Ovviamente, una percentuale oltre il 70% ci dira' che tra due persone c'e' una grande sintonia, mentre una inferiore al 50% mette una seria ipoteca alla possibilita' di intesa.

La compatibilita' fisica e' importante nella formazione di team sportivo o di lavoro. Quella emozionale per l'intesa in una coppia, in una famiglia o nei rapporti di amicizia. Per le associazioni o collaborazioni basate su attivita' intellettive sara' indispensabile una buona corrispondenza intellettuale.
Ovviamente tutto questo riguarda una pura armonia bioritmica: nulla toglie che in presenza di obiettivi importanti o di forti motivazioni queste difficolta' possano essere superate o che, nonostante una buona consonanza bioritmica, ci siano difficolta' di rapporto dovute ad altri fattori.


