La teoria dei bioritmi ha dedicato sempre grande attenzione anche ai problemi di affinità tra individui. 
Grazie a queste osservazioni si è potuto constatare che due persone il cui ciclo emozionale segue le stesse fluttuazioni avranno per tutta la vita la stessa disposizione ai sentimenti, all'ottimismo e la stessa sensibilità. Vivranno insieme fasi di carica e di scarica e questo fatto li porterà ad avere una grande affinità emozionale.
Ne La teoria dei bioritmi, gli alti e bassi nel corso di una vita pubblicato nel 1959, Hugo Max Gross dedica parecchi capitoli alla spiegazione delle corrispondenze nei matrimoni e nella altre occasioni di relazioni tra persone e mette a punto un metodo di valutazione basato sulle percentuali di affinità tra i cicli.
Il metodo di valutazione di compatibilità parte dalla considerazione che due individui con due cicli identici hanno la massima affinità con una percentuale pari al 100%.
Poichè il caso di minore corrispondenza si verifica nella situazione opposta, ossia quando lo scarto equivale alla metà del ciclo, dando a questa condizione una percentuale pari a 0%, ne consegue che per ogni giorno di discordanza l'affinità diminuisce di una percentuale pari a 100 / i giorni del ciclo X 2.
La percentuale di affinità diminuirà quindi dell'8,70% nel ciclo fisico, del 7,14% nel ciclo emozionale e dell'6,06% nel ciclo intellettuale per ogni giorno di differenza tra i cicli.
Conseguentemente minore sarà la percentuale, neno elevata sarà la percentuale di affinità.
Calcolata la compatibilità ciclo per ciclo, potrà poi essere definita una media che ci darà la percentuale di affinità complessiva.
Generalmente va considerata buona una percentuale media superiore al 50%. Ovviamente, una percentuale oltre il 70% ci dirà che tra due persone c'è una grande sintonia, mentre una inferiore al 50% mette una seria ipoteca alla possibilità di intesa.

La compatibilità fisica è importante nella formazione di team sportivo o di lavoro. Quella emozionale per l'intesa in una coppia, in una famiglia o nei rapporti di amicizia. Per le associazioni o collaborazioni basate su attività intellettive sarà indispensabile una buona corrispondenza intellettuale.
Ovviamente tutto questo riguarda una pura armonia bioritmica: nulla toglie che in presenza di obiettivi importanti o di forti motivazioni queste difficoltà possano essere superate o che, nonostante una buona consonanza bioritmica, ci siano difficoltà di rapporto dovute ad altri fattori.